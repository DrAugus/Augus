---
author: 孔德绍
pageInfo: false
toc: false
---

<div class="heti heti--vertical">

# 為竇建德檄秦王文

孔德紹  618 年

建德師眾渡河，與王世充相援。船運軍糧，沂河而上，舳舫相繼，首尾不絕。水陸並進，

築城營壘於成阜之東，見號三十餘萬。陰令人與王世充相約，乃遺秦王書。

夏王敬問唐秦王：「彼朝發跡太原，奄有關內，鄭氏光 啟伊洛，崇建宗社，予則創基燕趙，包舉山東。鄭國何 辜，興師致討，深懷固存，不憚濡足。方今千乘雷動，萬 騎雲屯，投石拔距，蒙輪擊劍，統三燕之義勇，驅六齊 之雄傑，制勍敵如拾遺，殄高墉若摧朽。鄭都鞠旅誓 眾，雪讎我師，躍馬礪戈，克蕩氛祲。彼則外無救援，內」 絕軍糧。將聽楚歌之聲，方見崤陵之哭。若能反鄭國 之侵地，守秦川之舊邦，更修前好不乖來請。

</div>
