---
author: 刘永福
---

# 谕黑旗将士檄

> date: 1884

呜呼！皇天无亲，惟德是辅；圣人有训，佳兵不祥。

蠢兹法夷，逞其强焊，恃其机械，辄敢肆焉蚕食，恣厥鲸吞。毒比长蛇，贪逾封豕。既窃踞夫西贡，又潜窥夫东京，外托保护之名，中怀叵测之志。试思分疆划界，各有臣民，各有政教，何恃越俎代谋？是其藉词行诈，包藏祸心，可以不言而喻。况自法东来之後，攻掠越地，荼毒越民，越南之仓库据为己有，越南之关税收为私藏，越南之城他遭其蟠踞，越南之元气被其剥丧。招越南之叛民以添其翼，隳越南之险阻以快其心。种种狂悖之行，神人之所共忿，大地之所不容。我越人几有血气，莫不痛心疾首，透爪裂皆，愿得食法人之内，寝法人之皮，真有一夫大呼，市人皆左袒之势。

永福以羁旅之身，受国王恩遇，资以土地，授以甲兵，其初一成一旅之众，得所藉手，十年生聚，十年教训，积数十年之心力，有劲卒数万人，赖以保障东南，用资战守。三军之士，当知食毛践士，恩义并隆，去顺效逆，殃替立至。

今越南有难，中国必为援助。兹者滇抚唐中丞、粤西抚徐中丞，同率兵百万，分道出关，天兵遥驻，击势赫耀。粤督张制军、粤抚裕中丞，要亦皆部暑周至，转运不穷。近又特简彭官保来粤督师，以守为战。韩范坐镇，西贼丧赡，我军有此奥援，士气定当益奋。

本提督不过中原一武夫，流寓来越，荷蒙国王恩礼有加，重资委任。尔众士亦蒙大惠，禄养有年，三军铭挟纩之恩，多士戴如春之泽，固宜激发忠义，竞作干城。而况中朝大皇帝又特沛殊恩，寄以重任，本提督固责无旁贷，尔众士亦义不容辞。当思受国王之恩养，咸怀报主之忱，荷中朝之化裁，弥切尊王之义。先登陷阵，奋不顾身，饥剥法夷之肤，渴饮法夷之血，灭此朝食，所向无前。法夷之机械足以自阱，法夷之凶暴适以自戕。

前者法酋拿破仑第一，颇善用兵，其国人称之天神，援甲执兵。千人辟易，彼时其武勇，横暴不已，卒为英人所俘，为世大辱。厥後拿破仑第三，率乃祖之攸行，志在开疆，性喜用武，横征暴厥，戢怨小邦，天怨人愤，蕴久必发，爰假乎普国，歼其巨魁，毁其国都，法人之气为之不扬，欧西各国羞与为伍。似此可以稍自敛迹矣，而乃犹复怙恶不俊，不敢吐气於他邦，转欲逞志於我国。我越南虽僻处海滨，号称积弱，然师以曲直为老壮，兵以顺逆为胜败，法兵虽强，曾何足惧！

自法夷入寇，狠奔豕突，跋扈鸱张，几於目无越人。本提督率尔有众，起与力争，一战而远威悦授首，再战而宝滑逃遁，科力不能逞其凶，夏文不能施其计。大旗所指，蚩尤潜光：长戈所挥，渊日再起。贼军矢穷粮尽，困守一隅。以海防河内为负隅之恃，而我分道以扰之，亟肄以疲之。奇兵正法，互为策应，攻城攻野，动合机宜。南定惊草木之兵，海东懔烽烟之警，贼官皆墨，我武维扬。法夷犹敢执迷不悟，逼我顺化，蹙我都城，乘我国之新丧，利援军之道远，遂乃抑勒新主，强为要盟。夫要盟神弗之福，盟可要亦可寒，何足措意？而法夷自为得志，益复骄横，又敢窥我北宁，侵我桑台。中朝之大度则藐为畏葸，吾军之果毅则视若仇警。不恤众口之交讥，不顾天心之勿顺。国狗之酸噬，遍乎友邦；巴蛇之吞侵，思及远郡。贼与我势不两立，我与贼义不俱生。

今与尔来共伸天讨，各奋神威，转战无前，有进勿退。得法夷首一级赏银五十两，贼目倍之。获兵船一艘者，赏如其船之数，毁铁舰倍之。其有我游民为法兵所罗致，脅令当兵者，倘能悔罪自拔，悉予免究。反戈攻後，因而获胜者，仍论功行赏，弗问前愆。惟法夷及其所部之黑夷，则尽杀无赦。必使东京之馀孽，扫荡无遗；西贡之腥闻，湔除净尽。上以副中朝倚畀之隆，中以报国王休养之德，下以舒越民怨毒之心。成败利钝，所不遑计。尔众士欲建不世之奇勋，成不朽之伟业，惟木提督马首是瞻。功多有厚赏，不迪有显戮。尔众士惟时懋哉！

檄到，如律令！