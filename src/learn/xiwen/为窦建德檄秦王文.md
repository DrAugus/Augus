---
author: 孔德绍
---

# 为窦建德檄秦王文

> 618 年

建德师众渡河，与王世充相援。船运军粮，沂河而上，舳舫相继，首尾不绝。水陆并进，

筑城营垒于成阜之东，见号三十余万。阴令人与王世充相约，乃遗秦王书。

夏王敬问唐秦王：彼朝发迹大原，奄有关内。郑氏光启伊洛，崇建宗社。予则创基燕赵，包举山东。郑国何辜，兴师致讨。深怀固存，不惮濡足。方今千乘雷动，万骑云屯。投石拔距，蒙轮击剑。绕三燕之义勇，驱六齐之雄杰。制敌如拾遗，殄高墉若摧跨。郑都鞠旅，誓众雪仇。我师跃马砺戈，克荡氛。彼则外无救援，内绝军粮。将听楚歌之声，方见崤陵之哭。若能反郑国之侵地，守秦川之旧邦。更修前好，不乘求请。

